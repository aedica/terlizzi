---
occhiello: l'esibizione
sottotitolo: Un evento organizzato dal collettivo di produzione musicale Crooked Waves
autore: Mariarita Rana
image: ''
---

# La cantautrice terlizzese Marina De Sario e i suoi echi poetici al Mat di Terlizzi


Domenica 12 Novembre, presso il Mat Laboratorio Urbano di Terlizzi, il collettivo di produzione musicale “Crooked Waves” è tornato ad aprire le porte della musica in compagnia di un'artista a tutto tondo, dalla voce di velluto e dalla semplicità disarmante.

Lei è Marina De Sario, in arte Desario e i suoi echi poetici hanno toccato anche le corde più fragili e profonde di ognuno di noi.

Con la collaborazione di Luca Giannotti, Gilberto Bufi, Danilo de Candia e Michele Valente, la talentuosa cantautrice terlizzese ha presentato alcuni dei suoi splendidi inediti, tra cui “Fuori Fuoco”, disponibile su Spotify.


Una serata speciale, dove il talento incontra la passione e l'autenticità di un sogno che, con tutte le sue forze, cerca di farsi strada compiendo una vera e propria rivoluzione gentile.

In apertura, alcuni scatti della serata.
